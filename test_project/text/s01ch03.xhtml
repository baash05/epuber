<?xml version="1.0" encoding="utf-8" ?><!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Práce na dálku</title>
    <link href="../styles/prace_na_dalku.css" rel="stylesheet" type="text/css"/>
  </head>
  <body>
    <div class="PagePicture vertical_center"><img class="picture" src="../images/003_Frie_9780804137508_art_r1_fmt.png" alt=""  />
    </div>
    <h2>Jde o technologii
    </h2>
    <p class="first_para">Jestliže má práce na dálku tolik předností, proč ji progresivní společnosti nevyužívají už dávno? Je to prosté: nemohly. Potřebné technologie zkrátka neexistovaly. Těžko budete spolupracovat s lidmi v jiných městech, natožpak na druhém konci světa, prostřednictvím faxu a pošty.
    </p>
    <p>V nedávné minulosti však poměrně nenápadně a v tichosti vznikly technologie, se kterými je najednou práce na dálku samozřejmou možností. Především se stalo to, že teď všude máme internet. Sdílení obrazovek pomocí WebExu, koordinace seznamů úkolů pomocí Basecampu, chat v reálném čase prostřednictvím rychlých zpráv, stahování nejnovějších souborů přes Dropbox – tyto činnosti vyplývají z inovací, jež se prosadily v posledních patnácti letech. Proto není divu, že se stále učíme, co všechno je možné.</p>
    <p>Minulé generace byly vychovány v představě, že dobrá práce se odehrává od devíti do pěti ve vysokých kancelářských budovách ve městě. Většina lidí zaměstnaných v takovém modelu potom o jiných variantách z pochopitelných důvodů vůbec neuvažuje a jakýmkoli nápadům, že by se dalo pracovat jinak, se brání. Jenže ono to jde.</p>
    <p>Budoucnost doslova patří těm, kteří to pochopí. Myslíte, že dnešním teenagerům, odchovaným Facebookem a textovkami, budou chybět staré časy mítinků pro všechny zaměstnance v pondělí ráno?</p>
    <p>Na technologiích i na práci na dálku je skvělé to, že všechno záleží na vás. Není to žádná velká věda a naučit se používat nástroje, které takovou práci umožňují, netrvá dlouho. Ovšem jednoznačně to chce vůli hodit nostalgii za hlavu a jít do toho. Dokážete to?</p>
  </body>
</html>
