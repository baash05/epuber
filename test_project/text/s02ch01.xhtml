<?xml version="1.0" encoding="utf-8" ?><!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Práce na dálku</title>
    <link href="../styles/prace_na_dalku.css" rel="stylesheet" type="text/css"/>
  </head>
  <body>
    <div class="PagePicture vertical_center"><img class="picture" src="../images/013_Frie_9780804137508_art_r1_fmt.png" alt=""  />
    </div>
    <h2>Zázraky se dějí, jen když jsme všichni společně u toho
    </h2>
    <p class="first_para">Znáte ten pocit. Všichni sedí u stolu, nápad střídá nápad a místnost doslova srší intelektuálními výboji. Je lákavé si myslet, se taková kouzla se dějí, jen když se lidé vidí a dotýkají.
    </p>
    <p>Na vteřinu si zkusme představit, že tomu tak skutečně je: Průlomové myšlenky vznikají, jen když se lidé setkají tváří v tvář. Zůstává však otázka: Kolik převratných nápadů může firma vlastně strávit? Daleko méně, než si představujete. Většina práce <em>nevyústí</em> v další velkou věc. Spíš jde o zlepšování toho, co jste vymysleli už před šesti měsíci – nebo spíš šesti lety. Je to práce na práci.</p>
    <p>Když pak budete mozkový trust v očekávání hvězdných okamžiků svolávat příliš často, dospějete maximálně k frustraci. Protože to se pak buď budete muset vzdát předchozího skvělého nápadu (který je stále třeba rozvíjet), nebo jen rozšíříte archiv nezpracovaných skvělých nápadů. Nacpaný archiv je zatuchlý archiv.</p>
    <p>Proto se v 37signals nesetkáváme osobně tak často. Bereme to tak, že do dalších nápadů se můžeme pustit jen s čistým stolem. Celá firma se schází v chicagské kanceláři jen zhruba třikrát do roka. A i to může být moc často, chceme-li skutečně popustit stavidla novým nápadům.</p>
    <p>Ale co náhlé okamžiky tvůrčího vzplanutí? Zaprvé, jen málo takových okamžiků lze nazývat skutečně „tvůrčími“ – častěji to bývají jen okamžiky nadšení (které nemusí být nutně prioritní). Zadruhé, divili byste se, kolik kvalitních kolektivních myšlenek lze zachytit dvěma jednoduchými nástroji: hlasovým spojením a sdílenou obrazovkou. Pokaždé, když používáme WebEx, nás překvapí, jak efektivní je. Není sice stoprocentně stejně efektivní jako osobní setkání – postrádá to poslední jedno nebo dvě procenta interakce tváří v tvář –, ale je tomu blíž, než byste si mysleli.</p>
    <p>Pečlivým dávkováním osobních setkání se z nich stane svátek. Stane se z nich něco, co si vychutnáte, něco speciálního. Užijte si je jednou za čas jako sváteční večeři a průběžně si prostřednictvím technologií dopřávejte konverzační „svačiny“. Tím získáte tolik kouzel, kolik unesete.</p>
  </body>
</html>
