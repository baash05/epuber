<?xml version="1.0" encoding="utf-8" ?><!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Práce na dálku</title>
    <link href="../css/prace_na_dalku.css" rel="stylesheet" type="text/css"/>
  </head>
  <body>
    <div class="PagePicture vertical_center"><img class="picture" src="../img/026_Frie_9780804137508_art_r1_fmt.png" alt=""  />
    </div>
    <h2>Vidět znamená věřit
    </h2>
    <p class="first_para">Přezíravý pohled mnoha lidí na práci z domova vychází do určité míry z mylné představy, že veškerá spolupráce na dálku probíhá tak říkajíc se zavázanýma očima. Všichni jsme určitě zažili konferenční hovory, při kterých jsme několik minut vysvětlovali něco, co by se dalo ukázat za pár sekund. Není to <em>košer</em>.
    </p>
    <p>Naštěstí se tento problém dá snadno vyřešit. WebEx, GoToMeeting, <a href="http://www.Join.me">Join.me</a> a podobné nástroje umožňují snadno sdílet obrazovku. Prostřednictvím sdílené obrazovky můžete spolupracovat na čemkoli od procházení prezentace nebo nových změn na webu přes společné skicování ve Photoshopu až po společné úpravy jednoduchého textového dokumentu.</p>
    <p>Než se nadějete, budete na sdílení obrazovky tak zvyklí, že zahájení hovoru bez obrazu vám bude připadat bezpředmětné. Většina magie, kterou lidé připisují sezení vedle sebe v jednom prostoru, je ve skutečnosti jen v možnosti vidět a rozvíjet stejné věci.</p>
    <p>Sdílení obrazovky, o kterém mluvíme, je o něčem jiném než videokonference, při kterých si s druhými vidíte do očí. Sdílení obrazovky se obejde bez webkamery. Je to spíš jako když spolu sedíte u počítače nebo u projektoru – o spolupráci na tom, na čem děláte, ne o čtení výrazu obličeje (i když i to má svůj čas a místo).</p>
    <p>V pomalejší verzi to funguje stejně dobře i pro asynchronní spolupráci. Když v 37signals chce někdo ukázat novou funkci, na které pracuje, často bývá nejjednodušší nahrát screencast s mluveným komentářem. Screencast je v zásadě jen nahrávka obrazovky, kterou si ostatní můžou později pustit jako film. Dá se využívat k různým účelům včetně prezentace nejnovějších obchodních výsledků nebo vysvětlení nové marketingové strategie.</p>
    <p>A jestli se toho děsíte, protože se necítíte být technicky dostatečně zdatní, buďte v klidu: jde to neskutečně snadno. Na Macu je možnost nahrávat obrazovku v základní výbavě: stačí spustit QuickTime Player a vybrat „Nový záznam obrazovky“. Ukažte, co chcete, prostřednictvím mikrofonu počítače vysvětlete, co potřebujete, a hned budou mít všichni jasno, na čem děláte.</p>
    <p>Je dobré přitom potlačit snahu o perfekcionismus. Na screencastech můžete snadno promrhat spoustu času, pokud se budete snažit udělat z nich oscarová díla nebo je nahrát bez jediné chybičky. Jednoduše pusťte nahrávání a výsledek bude docela dobrý.</p>
  </body>
</html>